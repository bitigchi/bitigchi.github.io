---
title: "Güncellenmiş Eski Türkçe klavye dizilimleri"
tags: ["Eski Türkçe", "vim", "Old Turkic", "Göktürkçe"]
lang: tr
layout: post
author: emir
---
Kısa bir güncelleme: Kullandığım Eski Türkçe klavye dizilimlerinde ufak güncellemeler yaptım. Baştan bir klavye dizilimi tasarlamak çok deneme isteyen bir iş, o yüzden denk geldiğim sorunları çözmeye çalışıyorum.

Değişiklikleri kısaca özetleyecek olursak:

- 𐰓 ve 𐰑 damgalarını ve 𐰏 ve 𐰍 damgalarını yan yana getirdim. Normalde aralarında birer düğme boşluk vardı.
- 𐰰 damgasını 𐰯 damgasının kaydırma düğmesi ile ulaşılabilir hale getirdim. Normalde bu damga Orkun yazıtlarında ök/ük sesine denk geliyor, ancak Irk Bitig zamanına vardığımızda /op/ sesini verdiğini görüyoruz. /ök-ük/ sesi içinse 𐰜 damgası mevcut. Standarda uyma pahasına artık bu damgaya alışacağız.
- Sözcük ayırıcısı simgesine (⸱) eskiden noktanın olduğu düğmeye basınca ulaşabilirsiniz. Nokta ise kaydırma düğmesinin arkasında, yine aynı düğmede.
- macOS ve Window üzerinde artık CMD ve Ctrl sistem kısayollarını kullanabilirsiniz.

Geri bildirimlerinizi her zaman bekliyorum.
